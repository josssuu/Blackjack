Projekti kirjeldus:

Autorid: Joosep Postov, Robert Joonas

Projektiks on klassikaline BlackJacki mäng, kus mängijal on algselt 100 eurot.
Seda summat saab ta suurendada või selle maha mängida. Mängu käivitades tekib
mängijale ette "menüü" kust ta saab sisestada oma soovitud tegevuse (näiteks
"välju" või "reeglid"). Reeglite all on kirjas ka see, kuidas sisestada antud
mängus konsoolile tegevusi. Programm lõpetab töö, kui mängijal saab raha otsa,
mängija saavutab liiga suure summa (10 000) või mängija sisestab "välju".

Kokku sisaldab projekt 5 klassi:
1) Kaart - kirjeldab ühte kaarti millel on mast, number (või pilt) ja arvuline väärtus
2) Kaardipakk - kirjeldab Kaart tüüpi isendite listi. Seal on näiteks meetodid 
	uus_pakk, sega_kaardid, anna_kaart (tagastab listi esimese kaarti)
3) Mängija - kirjeldab mängija nime, seda, mis kaartid on parajasti tal käes ja ka seda,
mis on tema rahakoti väärtus. Sisaldab näiteks meetodit käe_väärtus (mitu punkti käes).
4) Diiler - Sarnaneb klassile mängija, mõningate erinevustega (Diileril pole
rahakotti, diileril on meetod diileriKäik (kas võtab kaarti või mitte)).
Diileri ainus isendiväli ongi käsi ehk kaartide list.
5) Main - peaklass, kus toimub kogu mängu käik. Sisaldab väga palju erinevaid meetodeid,
et kood oleks paremini mõistetavam.

Projekti protsess:
1) kondikava koostamine ja klasside paika panek (Joosep)
2) erinevate klasside esialgne täitmine isendiväljade, konstruktorite ja meetoditega (Robert) (6h)
3) Main klassis mängu põhitsükli esialgne struktureerimine (Robert) (4h)
4) reeglid.txt kirjutamine (Robert) (1h)
5) abiklasside ja mängu põhitsükli täiendamine, mõistetavamaks muutmine (Joosep)
6) Vigade otsimine ja nende parandamine (mõlemad)

Mured ja probleemid:
Üldjuhul said küsimused kiiresti Google või sõbra abil vastuse ning kaua aega pead vaevama
ei pidanud. Tooks välja ainsa "murekohana" ässa kui topeltväärtusega kaarti käsitlemise, mis
ei võtnud tegelikult ka väga palju aega, kuid pani päris palju mõtlema. Lisaks võttis veel
kaua aega alguses terve projekti struktureerimine ja mõtlemine, kuidas mingid klassid võiksid
välja näha.

Hinnang endale:
Usume, et saime projektiga suurepäraselt hakkama ja arenesime ka päris palju selle töö käigus.

Programmi töö testimine:
Kasutasime vahetevahel testprogrammi, et kontrollida erinevate meetodite tagastatavaid väärtusi
ja nende õigsust. Lõpptulemust testisime mängides ning kõikvõimalikke variante läbi proovides.








